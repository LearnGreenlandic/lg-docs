<chapter name="poss">

<article id="@POSS>" alias="@POSS> POSS>>">
<h1>@POSS&gt; og @POSS&gt;&gt;</h1>

<p>Possessor tagges @POSS&gt;.</p>
<p>På grønlandsk står possessor foran possessum og er bøjet i <i>relativ kasus</i>.</p>

<p>Possessor betyder 'ejer af noget' - og det skal forstås meget bredt i grammatiske sammenhænge.</p>
<p>Det som ejes benævnes possessum.</p>
<p>'Kvindens hund' - her kan det være bogstaveligt, at kvinden som possessor - markeret med 's' på dansk - ejer hunden.</p>
<p>Men i fx 'Mandens kone' skal nok ikke nu ses som manden bogstaveligt som grammatisk possessor også ejer sin kone.</p>
<p>Ligeledes i fx 'Husets dør' ejer huse jo ikke noget.</p>
<p>Og det kan blive endnu mere abstrakt i fx 'Rejsens formål'.</p>

<p>Helt det samme gør sig gældende på grønlandsk. Som på dansk står possessor også foran possessum på grønlandsk. Men der er en forskel i arten af <i>fleksion</i> (bøjning). På dansk er der blot 's' til at angive, at der er tale om grammatisk possessor, på grønlandsk bruges <i>kasussen relativ</i> som kasus for possessor, men samtidig markeres på possessum possessors <i>person</i> og <i>numerus</i>. Det betyder at possessums fleksion både viser possessors person og numerus - og viser possessums egen kasus og numerus samt kasus.</p>

<!-- TODO: GCG er ikke en reference LG-brugere kan bruge -->
<p>I GCG noteres possessor med taggen @POSS&gt;.</p>
<p>Possessor står foran possessum og dette angives ved '&gt;'.</p>
<p>Og foran den tag står så ordklasse og fleksionen:  N Rel Sg @POSS&gt;</p>
<p>Hvis possessor er et proprium, er fleksionen Prop Rel Sg @POSS</p>

<p>Possessum noteres ikke eksplicit som possessum, den syntaktiske tagging drejer sig om hvilken syntaktisk funktion possessum selv har i konteksten - og det kan jo være enhver syntaktisk funktion som kan udfyldes af et nomen. Så et possessum kan fx være tagget: N Lok Sg 3SgPoss @ADVL&gt;</p>
<p>Den tagging fortæller at ordet er et nomen der er bøjet i kasus og numerus og derudover har en possessor som er 3. person singularis, idet et nomen er "født" 3. person. Possessum har en possessormarkering på 3SgPoss i dette tilfælde. Og derudover har dette possessum i denne kontekst den syntaktiske funktion <i>@ADVL</i>.</p>
<p>Om possessor er N eller Prop, giver ingen forskel i fleksionen i possessum.</p>

<p>I possessor angives altså ikke person, men kun i possessum. Der findes dog i visse tilfælde personangivelse i possessor, nemlig når de personlige pronominer - eksplicit eller implicit - står som possessor. De personlige pronominer uanga, illit, uagut og ilissi tagges når de står som possessor hhv:</p>
<p>Gram/Pers Pron Rel 1Sg @POSS&gt;</p>
<p>Gram/Pers Pron Rel 2Sg @POSS&gt;</p>
<p>Gram/Pers Pron Rel 1Pl @POSS&gt;</p>
<p>Gram/Pers Pron Rel 2Pl @POSS&gt;</p>

<p>og det overordnede possessum vil have følgende possessormarkeringer:</p>
<p>1SgPoss</p>
<p>2SgPoss</p>
<p>1PlPoss</p>
<p>2PlPoss</p>

<p>På dansk modsvares disse strukturer af possessive pronominer, som min, din, vores, jeres - både når det personlige pronomen er eksplicit (sjældent - og kun til at angive modsætning eller afklaring) og når det er implicit.</p>

<p>Når der er tale om at possessor består af et almindeligt nomen som "født" 3. person, så modsvarer  det på dansk oversættelse af denne possessor med 's' - og hvis possessor står implicit, så modsvares det på dansk af possessive pronominer som hendes, hans, dens, dets, deres.</p>

<p>På dansk bruges også 'sin' - nemlig når der omtales noget som er subjektets egen. 'Han mødte sin far' betyder noget andet end 'han mødte hans far'. Man kan beskrive det ved at sige af 'sin' refererer til samme person som det grammatiske subjekt refererer til - så 'sin' corefererer med subjektet. 'sin' står selvfølgelig for tredje person og kan beskrives som 3. person coreferentiel - i modsætning til 'hans' som er 3. person non-coreferentiel.</p>
<p>I GCG har man valgt den grønlandske tradition og benævner 3. person coreferentiel som 4. person.</p>
<p>Så vi fx får flg tagging: N Abs Sg 4SgPoss @OBJ&gt;. Det som adskiller strukturer med 4SgPoss og 4PlPoss fra de øvrige possessor-possessum-konstruktioner er at 4. persons possessum aldrig kan have en eksplicit possessor stående. Possessor kan højst blive understreget gennem en form af nammineq.</p>
<p>Udover at 4. persons fleksion i nominale former refererer til det samme som subjektet gør i samme neksus, bruges 4. person også i direkte underordnede neksusser, og kan her refererer til sådan en neksus subjekt eller til subjektet i den direkte overordnede neksus.</p>

<p>Systemet har taget højde for at en possessor måske kunne tilføjes som "afterthought" bagefter possessum, hvad der ville svare til fx 'Dens dør er i udu, altså bilens' - men der er ikke dukket et eksempel op med den ledstilling. Så taggen @&lt;POSS har endnu ikke været anvendt.</p>

<p><b>@POSS&gt;&gt;</b></p>
<p>Taggen @POSS&gt;&gt; bruges, hvis der inden i en possessor-possessum konstruktion står en possessor-possessum konstruktion, idet første possessor får taggen til at vise at første possessum ikke er denne possessors possessum</p>
<p>EX: Tunisassiat kalaallit tamangajalluinnarmik ulluinnarni atortagaasa eqqunneqarneranni akitsuutit peerneqarnissaat siunnersuutigaarput.</p>
<p>(tunisassiat er possessor til sit possessum eqqunneqarneranni - og mellem denne possessor og dens possessum står et possessor-possessum konstruktion, idet kalaallit er possessor til sit possessum atortagaasa - og de to strukturer hænger i denne kontekst sammen ved at atortagaasa er <i>kongruensadled</i> til tunisassiat).</p>
<p>En anden struktur vil typisk være at possessor-possessum inden i den anden hænger sammen med den omkring ved at dens possessum står som <i>i-adverbalt adled</i> til <i>inderiveret</i> verbalstamme i det 'ydre' possessum.</p>
<p>EX Mittarfissualiornerit innuttaasut aningaasaqarnerannut iluaqutaanerat isigigaanni, mittarfissualiornerit iluatsilluarput, Justus Hansen oqarpoq.</p>
</article>

</chapter>
