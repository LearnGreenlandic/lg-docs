<chapter name="advl">

<article id="@ADVL">
<h1>@ADVL</h1>

<p>@ADVL&gt; og @&lt;ADVL bruges som tag for følgende adverbale adled:</p>
<ul>
	<li>contemporativer der angiver måde/tid, som den overordnede verbalhandling foregår på</li>
	<li>nominer i oblikke kasus, herunder modsvarigheden til mange danske/engelske adverbier nemlig nominer i Sg Ins</li>
	<li>nominer i absolut kasus om tidsudstrækning eller afstande</li>
	<li>participiumsformer med det sekundære tag Gram/Gaanni</li>
</ul>

<p>Resten af de adverbale adled har særlige tags.</p>

<p>@ADVL&gt; bruges når det overordnede verballed står efter det adverbale adled.</p>
<p>@&lt;ADVL bruges når det overordnede verballed står før det adverbale adled.</p>

<p>Et <i>syntagme</i> kan stå <i>hypotaktisk</i> (underordnet) under et ord ude i resten af sætningen. Det har den <i>syntaktiske funktion</i> at være adled til dette overordnede ord.</p>
<p>Hvis det overordnede ord tilhører ordklassen <i>verber</i>, er adleddet et adverbalt adled /adverbielt adled til den pågældende verbalform. Den syntaktiske tag for et adverbalt adled er @ADVL med angivelse af, hvor den overordnede verbalform står lineært. Hvis verbalformen står efter dvs til højre, så er taggen @ADVL&gt;. Hvis verbalformen står foran dvs til venstre for adleddet, så er taggen for adleddet @&lt;ADVL.</p>

<p>Dog bruges specielle tags til en hel del underordnede <i>neksusser</i>, der står som adverbale adled:</p>
<p>For contemporativer bruges @ADVL&gt; og @&lt;ADVL.</p>
<p>Men hvis participium bruges til at angive baggrundssituationen bruges taggen @PRED2.</p>
<p>Hvis underordnede neksusser indledes med soorlu eller naak, tagges de der står i kontemporativ med @ADVL&gt;, mens de der står i participium med @PRED2.</p>
<p>Hvis det adverbale adled er en underordnet neksus i kausativ, er taggen @CAU. Hvis kausativneksussen står foran det overordnede verballed, så er det @CAU&gt;, hvis bagefter, så @&lt;CAU</p>
<p>Hvis det adverbale adled er en underordnet neksus i konditionalis, er taggen @CON. Hvis konditionalisneksussen står foran det overordnede verballed, så er det @CON&gt;, hvis bagefter, så @&lt;CON.</p>

<p>Dependensgrammatikken bruges som det grundlæggende for syntaksen i nærværende grammatik . I den står også <i>subjekter</i> og <i>objekter</i> underordnet deres tilhørende verballed - men ses dog ikke som adverbale adled.</p>

<p>Derimod er det såkaldt halvtransitive objekt karakteriseret ved at være et adverbalt adled, men altså en speciel type:</p>
<p>Hvis det adverbale adled er et halvtransitivt objekt (HTR-OBJ/MIK-OBJ) til et <i>halvtransitivt</i> verballed eller til et verballed, som består af et <i>agentivt</i> verballed, som fungerer som en halvtrasitiv, så er taggen @MIK-OBJ. Hvis det halvtrnsitive objekt står foran det overordnede verballed, så er det @MIK-OBJ&gt;, hvis bagefter (sjældent), så @&lt;MIK-OBJ</p>

<p><i>Oratio obliqua</i>, dvs indirekte tale i udviddet betydning modsvarer stort set til objektssætninger og dermed ved passiv til subjektssætninger på dansk/engelsk. Der vil i teksten stå et anførende verballed, et inquit, og den indirekte tale vil stå på objektets plads og ved passivt anførende verballed på subjektets plads.</p>
<p>Men dette er ikke dækkende for de grønlandske strukturer, idet anførende verballed her kan være intransitivt eller transitivt - og blandt de transitive anførende verballed har nogle et personsobjekt og så en indirekte tale, ved andre af dem står den indirekte tale på objektets plads.</p>
<p>Denne relation tagges ved, at de mest overordnede verballed inde i den indirekte tale får taggen <i>@CL-CIT</i>. @CL-&lt;CIT, hvis det anførende verballed står foran, @CL-CIT&gt;, hvis det anførende verballed står bagefter.</p>

<p>Hvis det overordnede ord tilhører ordklassen nominer, er adleddet et <i>adnominalt adled</i>.</p>

<p>Adverbale adled og adnominale adled findes i sprog generelt.</p>

<p>I grønlandsk finder man udover adled til hele ord, også adled som går på <i>stammen</i> inde i et ord. Der er så tilføjet yderligere <i>derivation</i> til den <i>stamme</i> adleddet går på. Det fænomen kan benævnes <i>inderivation</i>, som er en særlig type af s.k. inkorporation. Se artiklen om Inderivation på LG hjemmeside. Den syntaktiske tag for adverbale adled med skopus over en verbalstamme inde i et ord er <i>@i-AVDL&gt;</i>.</p>
<p>Det adverbale adled, halvtransitivt objekt kan ligeledes stå som dependens til en halvtransitiv verbalstamme eller en agentativ verbalstamme inde i et ord, så stammen følges af yderligere derivation. Den syntaktiske tag for et sådant HTR-OBJ er <i>@i-MIK-OBJ&gt;</i>.</p>
<p>Også @CL-CIT findes ved inderiverede stammer - dvs <i>@i-CL-CIT&gt;</i></p>
<p>Langt mere sjældent ses <i>@i-CAU&gt;</i> og <i>@i-PRED2&gt;</i></p>
</article>

</chapter>
