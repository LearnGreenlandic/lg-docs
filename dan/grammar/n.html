<chapter name="n">

<article id="@N<">
<h1>@N&lt;</h1>

<p><b>Kongruensadled, en af de adnominale adledstyper,  tagges med @N&lt;</b></p>
<p>Et kongruensadled, er et <i>adnominalt adled</i>, som på grønlandsk står bagefter sin nominale kerne i et <i>nominalsyntagme.</i></p>

<p>Eller i GCGsprog: kongruensadled er <i>dependent</i> til sit <i>head</i> = den nominale kerne for adleddet.</p>

<p>Benævnelsen kongruensadled er valgt, fordi sådanne adnominale adled står i <i>kongruens</i> med sin kerne med hensyn <i>kasus</i>, <i>numerus</i> og <i>person</i>.</p>

<p>Kongruensadled på grønlandsk modsvares af både adjektiver og relativsætninger på dansk/engelsk. Det kan vel sige noget om, hvor hyppigt de nødvendigvis må blive på grønlandsk.</p>

<p>Kongruensadled versus <i>apposition</i> (tagget @&lt;APPOS)</p>
<p>Der skelnes ikke mellem adjektiver og substantiver på grønlandsk. Og der findes ikke relative pronominer dvs noget der modsvarer 'der' og 'som' på dansk.</p>
<p>Nominale kerner på dansk/engelsk består stort set af substantiver. Det betyder, at hvis to substantiver i samme nominalsyntagme går på samme person, vil man tale om <i>apposition</i>.</p>
<p>Da der ikke er det skel ordklassemæssigt på grønlandsk og delene står i kongruens i kasus, person og numerus, må der siges at være gråzoner mellem kongruensadled og apposition.</p>
<p>I GCG er der skåret igennem: et Proprium står som apposition hvis det står underordnet et nomen foran: Ilinniartitsisoq Brandt. Hvis rækkefølgen er omvendt står analyseres nominet blot som kongruensadled til propriet.</p>
<p>Resten af led i kongruens ses som kongruensadled og tagges @N&lt;.</p>
<p>(Der kan dog stadig forekomme forældet brug af @&lt;APPOS som  skal korrigeres.)</p>

<p>Der er nogle yderligere tags for kongruensadled, nemlig for kongruensadled til indriverede nominalstammer:</p>
<p>1. kongruensadled til <i>inderiveret objekt</i> står i instrumentalis og tagges @i&gt;N - og hvis der efter det inderiverende affiks sker en nominalisering: @i&gt;N&gt;N.</p>
<p>En del af kongruensadleddet kan også stå efter det inderiverende verballed - dog ikke hvis der følger en nominalisering.</p>
<p>Ved LIK bruges @i&gt;N. (LIK modsvarer QAR + TUQ, så egl skulle det være @i&gt;N&lt;N i de tilfælde)</p>
<p>2. kongruensadled til <i>inderiveret subjektsprædikativ </i>tagges med  @i-SUBJ_COMP og samme tag bruges hvis det er en struktur med tassa(avoq), hvor tassa er dummy for subjektsprædikativet. (Dog findes der stadig en gammel bruge af @i-N&lt; som fremover udelukkende skal bruges som efterstillet kongruensadled til inderiveret objekt).</p>
</article>

</chapter>
